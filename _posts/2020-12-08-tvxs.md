---
layout: post
title: Σχετικά με το άρθρο του TVXS με απόκομμα της Μικρής Κουβέντας
permalink: /articles/el/tvxs
---

Θέλω να μιλήσω για κάτι που συνέβη την προηγούμενη εβδομάδα. Το website [TVXS](https://tvxs.gr) στις 3 Δεκεμβρίου δημοσίευσε ένα άρθρο, χρησιμοποιώντας ένα απόκομμα από ένα επεισόδιο από την [Μικρή Κουβέντα](https://www.youtube.com/channel/UC-9VClHdd-IWYZ8rB3nsdDA), το podcast που κάνουμε με τον [Αντώνη Καλιπέτη](https://twitter.com/akalipetis). Το επεισόδιο ήταν αυτό με καλεσμένο τον [Γιάννη Βλαχογιάννη](https://twitter.com/jonromero).

Σε αυτό το κείμενο καταδικάζω το εν λόγω άρθρο του TVXS και παίρνω θέση εξηγώντας γιατί πιστεύω πως είναι για τον κάδο. Ανεξαρτήτως του αν συμφωνώ ή όχι με το μήνυμα του άρθρου, εκείνο παραβιάζει κάποιους τόσο σημαντικούς κανόνες που αυτομάτως για εμένα γίνεται πλήρως αναξιόπιστο.

Καταρχάς, ο αρθρογράφος Κωνσταντίνος Λάππας, πήρε το απόκομμα από το video μας με τρόπο guerilla. Δεν μας ζήτησε άδεια, ούτε μας ενημέρωσε, ούτε έδωσε credits. Χρησιμοποίησε επιλεκτικά ό,τι ήθελε κατά το δοκούν στα πλαίσια του άρθρου του για να περάσει το μήνυμα του, χωρίς να παρέχει κανένα συγκείμενο. Το video μας είναι υπό την άδεια χρήσης YouTube Standard License, η οποία δεν επιτρέπει τέτοια χρήση. Ο Κωνσταντίνος Λάππας το αγνόησε και το video του κατέβηκε από το YouTube. Ακόμα και αν το επεισόδιο, ήταν υπό την άδεια Creative Commons, όπως ήταν τα προηγούμενα, ένα σωστό credit πρέπει να δωθεί, όμως ούτε αυτό έγινε. Αυτή η μονομερής ενέργεια υποδεικνύει πλήρη απαξίωση της εθιμοτυπίας και πιθανόν της νομοθεσίας γύρω από την πνευματική ιδιοκτησία. Αυτό είναι απαράδεκτο από ένα άτομο, που (υποθέτω;) είναι δημοσιογράφος. Δεν πιστεύω πως θα του άρεσε ποτέ να αντιμετωπίσουν τη δική του δουλειά (και κατ’ επέκταση πνευματική ιδιοκτησία) με τον ίδιο τρόπο.

Συνεχίζω με κάτι αρκετά ενδιαφέρον. Το εν λόγω άρθρο υποστηρίζεται από αρκετές διαφημίσεις. Μάλιστα άκουσα πως σε κάποιους το embedded αποκομμένο video του TVXS μέσα στο άρθρο στο άρθρο εμφάνισε και εκείνο διαφημίσεις. Έτσι κάποιοι κερδίζουν με τα πρόσωπα μας και το περιεχόμενο μας φάτσα κάρτα, χωρίς ενημέρωση και προφανώς χωρίς την άδεια μας. Παρεπιπτόντως το δικό μας δεν είχε, δεν έχει και δεν θα έχει ποτέ διαφημίσεις.

Θέλω να σχολιάσω και το πόσο λίγο επιμελώς έχει συγγραφεί το εν λόγω άρθρο. Το όνομα του Γιάννη Βλαχογιάννη, του κυρίου προσώπου που ασχολείται ο αρθρογράφος, αναγράφεται με… δύο διαφορετικούς τρόπους:

> ο Βλαχογιάννης περιέγραψε
vs.
>  ο Βλαχόπουλος περιέγραψε

Κλείνoντας, δεν ξέρω τι να πω γενικά για το γεγονός πως σε ένα γνωστό δημοσιογραφικό website χρησιμοποιήθηκε απόκομμα από τεχνολογική εκπομπή, χωρίς καθόλου συγκείμενο, για να ασκηθεί πολιτική κριτική:

> Το εργαλείο που θα μπορούσε να «σκοτώσει τη μισή χώρα» φτιάχτηκε σε μία εβδομάδα

 και να εκφραστεί πολιτικό μήνυμα λίγες γραμμές παρακάτω στο footer:

> Στην Ελλάδα οι “νεοφιλελεύθεροι” χρηματοδοτούνται από το κράτος. Εμείς… από εσάς! Στήριξε την ανεξαρτησία του tvxs.gr, κάνοντας κλικ εδώ.

Τέτοια μαλακία δεν την είδα να έρχεται.

---

## Σύνδεσμοι
- Το άρθρο του TVXS: [https://tvxs.gr/news/ellada/eva-ekseligmenos-algorithmos-mias-ebdomadas-i-ena-allothi-gia-na-anoiksei-o-toyrismos](https://tvxs.gr/news/ellada/eva-ekseligmenos-algorithmos-mias-ebdomadas-i-ena-allothi-gia-na-anoiksei-o-toyrismos)
- Άθρο στο archive.org: [https://web.archive.org/web/20201202063535/https://tvxs.gr/news/ellada/eva-ekseligmenos-algorithmos-mias-ebdomadas-i-ena-allothi-gia-na-anoiksei-o-toyrismos](https://web.archive.org/web/20201202063535/https://tvxs.gr/news/ellada/eva-ekseligmenos-algorithmos-mias-ebdomadas-i-ena-allothi-gia-na-anoiksei-o-toyrismos)
- To επεισόδιο της Μικρής Κουβέντας: [https://www.youtube.com/watch?v=mneVqIIuJak](https://www.youtube.com/watch?v=mneVqIIuJak)
- Το απόκομμα του TVXS που κατέβηκε από το copyright claim μας: [https://www.youtube.com/watch?v=mjA-_yQYO9k](https://www.youtube.com/watch?v=mjA-_yQYO9k)
- YouTube copyright use and policies: [https://www.youtube.com/howyoutubeworks/policies/copyright/#overview](https://www.youtube.com/howyoutubeworks/policies/copyright/#overview)
- Απάντηση στο Quora στο ερώτημα "What is the difference between a standard YouTube license and a creative common license?": [https://www.quora.com/What-is-the-difference-between-a-standard-YouTube-license-and-a-creative-common-license](https://www.quora.com/What-is-the-difference-between-a-standard-YouTube-license-and-a-creative-common-license)
